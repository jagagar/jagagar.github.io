<!DOCTYPE html>
<html lang="sv">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <!-- fyll i diskription  -->
    <meta
      name="description"
      content="Allt om smisk. Hundratals smiskberättelser"
    />
    <meta
      name="Keywords"
      content="Smiskberättelser på svenska, Smisk på stjärten, Ris på rumpan, gammeldags aga"
    />
    <link rel="stylesheet" href="css/styles.css" />
    <link
      rel="stylesheet"
      href="https://cdnjs.cloudflare.com/ajax/libs/font-awesome/4.7.0/css/font-awesome.min.css"
    />
    <link rel="icon" type="image/x-icon" href="images/favicon.ico" />

    <title>Smiskberättelse</title>
  </head>
  <body>
    <nav>
      <div class="link-container">
        <input type="checkbox" id="check" />
        <label for="check" class="checkbtn">
          <i class="fa fa-bars"></i>
        </label>
        <img src="/images/37491.jpg" alt="" class="logo" />
        <label class="logo"> <a href="/index.html">Smisksidan</a></label>
        <ul>
          <li><a href="/index.html">Hem</a></li>
          <li><a a class="active" href="/stories01.html">Berättelser</a></li>
          <li><a href="/urklipp.html">Tidningsurklipp</a></li>
          <li><a href="/contact.html">Kontakt</a></li>
          <li><a href="/links.html">Länkar</a></li>
        </ul>
      </div>
    </nav>
    <div class="flex-rubrik">
      <h1 class="rubrik">Dygdsetikk</h1>
    </div>
    <div class="flex-container-story">
      <div class="maringalleft"></div>
      <div class="text">
        Jeg kom ut i solskinnet og skjøv solbrillene høyere opp på nesa. Én
        times orienteringsmøte i et muggent auditorium med ei knusktørr
        studiekonsulent og en halvbalsamert professor hadde nesten fått meg til
        å glemme at det fortsatt var sommer. Kari svinsa ved siden av meg som en
        løpsk harebikkje; hun gleda seg sånn til å begynne at hun ville gå i
        bokhandelen og kjøpe bøker med det samme, men du få'kke denne jenta til
        å svi av studielånet på bøker før garderoben er i boks. Kari tenker ikke
        sånn, Kari er født i en time warp og tror at det viktigste er å jobbe
        hardt og få gode karakterer. Den eldgamle professoren på sikkert
        femogfemti hadde snakka om Olav Duuns "Samtid", og nå skulle
        selvfølgelig Kari lese'n. Herregud, hvor døvt kan det bli, lissom: Du
        skriver ei bok i 1936 og kaller'n "Samtid", og så tror'u folk skal
        lese'n i 2010? Hallo, SAMTID, lissom....
        <br />
        <br />Jeg måtte dytte solbrillene opp på nesa igjen — det er typisk meg
        å ha ei nese som er for kort for skikkelig solbriller. De hadde sikkert
        passa til Kari, det neket, men hun bryr seg ikke om sånt, labber bare
        rundt i de eldgamle jeansene og de utvaska T-skjortene som faren hennes
        sikkert har fått gratis et sted. Hun napper ikke bryna en gang — det
        er'kke rart hun får gode karakterer, selv gutta må jo kasta bort tida
        med å barbere seg, mens hun bare sitter der og pugger. Hadde jeg ikke
        sett hvordan hun stirra på han der ex.phil.-lærer'n i vår, hadde jeg
        vært sikker på at hun var lesbisk. Det verste er at hun kan være jævlig
        søt hvis hun vil — et sånn derre uberørt gudsord fra landet, lissom.
        Selv om hun er fra Kjelsås — men det er jo litt landet, det da! Jeg
        tenker gutta skal få seg et sjokk når de endelig kommer ned i buksene
        hennes og oppdager at hun har en hel ripsbusk der nede.
        <br />
        <br />"Vi kan vel ta en is i hvert fall," sa Kari, "bare for å feire at
        vi har startet igjen?" JOOOO da, jeg hadde allerede greid å tylle i meg
        413 kalorier den dagen, og så skulle den tøtta ha is! Bare fordi hun har
        forbrenning som en kakkelovn, må hun ikke tro at alle andre har det! Det
        er bare så jævlig urettferdig med Kari: hun er flink fordi hun jobber
        som en gærning og pen selv om hun ikke gjør noe som helst for det. Hun
        kunne i det minste bestemme seg — har hun tenkt å gjøre en innsats eller
        har hun ikke! Men hun er faktisk en jævlig god venninne; når alle de
        andre piler sin vei, sitter Kari igjen. Det er vel sånn de er på landet,
        tenker jeg — litt enkle. Så vi tok en is da, jeg tok en Sandwich med
        pistasj, og hun tok noen sånne derre Gigant-greier, men jeg fikk i hvert
        fall overtalt henne til å droppe bokhandelen og ta en tur i Bogstadveien
        isteden. Jeg får angst av å se tusenvis av uleste bøker stå og stirre på
        meg.
        <br />
        <br />Vi vandra ned mot T-banen mens Kari prøvde å slikke i seg resten
        av Giganten sin, og det var da jeg så'n: Seminarleder'n fra ex.phil.,
        han som Kari hadde stirra på! Hun var ikke den eneste som hadde stirra,
        skal jeg være helt ærlig, for typen var bare skjønn med lange krøller og
        dype øyne og en kropp som virkelig syntes under skjorta. Når han satte
        øya i deg og sa "dygd", skjedde det mye rart i kroppen som Aristoteles
        ikke hadde tenkt på. De er så søte disse ex.phil.-folka, de må absolutt
        si "dygd", for sier de "dyd" som vanlige mennesker, tror de visst at
        småfrøknene kommer til å stå i kø for å droppe møydommene sine i fanget
        på dem. Ja, de kan droppe å få meg til å droppe min, for den droppa jeg
        med Jesper i åttende. Det va'kke akkurat tidenes dygddropp..... HØRER
        DU, Jesper?
        <br />
        <br />Kari blei forundra da jeg plutselig speeda opp for det er alltid
        hun som går foran og maser, men jeg bare pekte med hue, og da gikk hun
        over i trav hun også. Det er alltid noen som småløper ned bakken til
        banen, så vi vekte ikke noe oppsikt, tror jeg, og vi rakk akkurat å
        slenge oss inn i samme vogn som Trond før dørene smekket igjen. Jeg
        prøvde å få igjen pusten og tok en rask kikk i speilet for å sjekke at
        alt var på plass og ingenting rant. Det hadde vært en super start på
        semesteret å få landa en ekte stipendiat før første forelesning! Kari
        glante forsiktig bort på'n når hun trodde han så en annen vei, men jeg
        var ikke redd for konkurranse fra ei jente som tror at concealer er
        navnet på en skrekkfilm. Det var bare så dumt at jeg strøyk på den
        fordømte ex.phil.'en! Trond er så jævlig opptatt av faget sitt — han er
        lissom chill og stressa på en gang — og jeg tror ikke han akkurat regner
        stryk som en dygd. Jeg greip fatt i Kari og dro henne inntil
        meg:"Ikke et ord om at jeg strøyk! Æresord og kors på halsen?" Det så
        ikke ut som Kari var helt enig, men til slutt ga hun seg og nikka
        forsiktig.
        <br />
        <br />Halvveis ned til Majorstua fikk Trond øye på oss og brøyta seg vei
        bakover. "Hei, er det dere," sa han, "gikk det bra til eksamen?" Jævla
        geek, hva slags sosiale antenner har'u når du begynner der? "Flott!" sa
        jeg, "fikk akkurat det jeg hadde håpa på!" Kari blei så forundra at hun
        ikke sa noe som helst, og Trond så litt rar ut i ansiktet. "Men jeg
        trodde....." begynte han før han tok seg i det. "Ja, jeg burde ikke si
        det, men det var jeg som retta det prøveprosjektet dere var med i, og
        jeg trodde......." Jeg sperra opp de mest uskyldige gluggene mine og
        stirra rett inn i fløyelsblikket til han kikka i gulvet. "Men jeg blanda
        jo alltid dere to litt," fortsatte han og satte øya spørrende i Kari.
        <br />
        <br />Det dumme med Kari er at hun ikke kan juge — prøver hun, blir hun
        bare så rar i trynet og skjelven i kroppen at hun ikke kan bløffe en
        sosiallærer engang — men akkurat nå virka det utmerket; Trond så det
        skeive, rødmende trynet hennes og regna med at det var hun som hadde
        strøket. Han snudde seg mot meg og sa:"Det var du som fikk A, da?" Jeg
        nikka beskjedent, og Kari lagde en lyd ingen av oss skjønte. Trond
        prøvde å glatte over: "Hva skal dere ta dette semesteret, da?" Kari var
        så slått ut at hun til og med hadde glemt Olav Duun, så jeg durte i vei
        til vi nådde Majorstua. Kari gjorde seg klar til å gå av, men Trond
        gjorde ikke tegn til å røre på seg, så jeg fikk røska Kari tilbake.
        "Hvor langt skal du?" spurte jeg. <br />"Jernbanetorget," svarte Trond.
        "Akkurat som oss," sa jeg og tråkka Kari på foten. De har mye fint på
        Oslo City, også!
        <br />
        <br />Jeg prata som en foss hele veien mens huet mitt kverna og gikk —
        jeg kunne jo ikke bare la'n gå når vi kom til Jernbanetorget? Heldigvis
        var det lunsjtid, og med litt tryllekunster fikk jeg ham med på et
        spisested. Jeg skulle jo ikke ha mer mat etter den isen som Kari hadde
        tvunget i meg, men det var en nødssituasjon, og en salat har jo aldri
        skada noen? Det er bare så jævle tørt uten dressing..... Kari hadde
        livna litt til og var iferd med å forsvinne inn i filosofihistorien, og
        jeg håpa han ikke blei så forundra over at hun strøyk at han ville
        sjekke resultatene....
        <br />
        <br />Etter ei stund begynte Trond å se på klokka, og jeg skjønte jeg
        bare måtte slå til: "Vi skal ha noen folk innom i kveld," sa jeg, "og
        det hadde vært veldig hyggelig om du kunne komme?" Kari stirra på meg
        som om jeg skulle vært en månefisk, og jeg lurte litt på hva jeg skulle
        si dersom han spurte om han kunne ta med kjæresten, men han sa bare:
        "Ja, det kunne være hyggelig det!" Vi ble enige om tid og så gikk han.
        "Lukk igjen munnen," sa jeg til Kari, "selv om du strøyk til ex.phil.,
        behøver du ikke se så dum ut!"
        <br />
        <br />Jeg tråkka ut av Oslo City med Kari på slep, men borti
        rulletrappene nådde hun meg igjen: "Du er gæer'n, Benedicte!" sa hun "Vi
        har ingenting: Vi har ikke mat, vi har ikke drikke, vi har ikke snacks,
        vi har ikke rydda, vi har ikke vaska — og vi har ikke engang GJESTER!" -
        "Vi har én," sa jeg. Det bekymra meg mer at vi hadde én vertinne for mye
        enn at vi hadde noen gjester for lite — jeg er ikke særlig prippen av
        meg og tar gjerne med meg en fyr på rommet mens Kari sitter i stua, men
        akkurat med Trond kunne det der bli litt kjelkete. Og ble jeg ikke kvitt
        Kari, kunne hele kvelden komme til å handle om analytisk apriori. Du kan
        si hva du vil om Kant, men helst ikke til meg.
        <br />
        <br />Vi fikk samla oss litt etter hvert — Kari skulle vaske og rydde,
        og jeg skulle handle. Det var mest praktisk sånn siden Kari nekter å
        kjøre den gamle skranglekassa mi, men det var jo litt fint også — hvor
        lang tid trenger du egentlig på å handle inn til tre personer? Det hadde
        ikke blitt noe shopping i byen, og siden jeg hadde absolutt ingenting å
        ha på meg, var det jo bare rimelig at jeg tok en tur bort på senteret
        for å se hva jeg kunne finne. Jeg stakk innom Polet først for de stenger
        jo så sykt tidlig, men maten kunne vente til etterpå — så blei den ikke
        varm mens jeg gikk å sjekka klesbutikkene.
        <br />
        <br />Å faen, de hadde fått inn så mye fint! Høstklærne var kommet, og
        det var akkurat sånne farger og sånt snitt som jeg liker. Når du er
        fattig student, kan du ikke kjøpe all verden, men det er jo lov å prøve.
        Og dessuten MÅTTE jeg ha noe nytt hvis Trond skulle se meg i noe annet
        enn undertøyet — ja, bortsett fra UTEN undertøyet, da seff! Den ene
        ekspeditrisa var så hjelpsom med å finne fram ting, hun var nesten som
        ei venninne, og vi hadde det skikkelig gøy inntil jeg kikka på klokka.
        Kvart på åtte! Og vi hadde invitert Trond til åtte! Det var jo ikke helt
        panikk da, for ingen kommer før kvart på ni når du inviterer til åtte,
        men jeg måtte kjøpe maten, og dessuten trengte jeg jo minst en halvtime
        på badet som ren krisehjelp. Jeg løp gjennom MENY og raska med meg det
        dobbelte av det jeg trengte, og så raste jeg ned rulletrappene til
        parkeringshuset.
        <br />
        <br />Da, akkurat da, nekta den bygdetullingen av en bil å starte. Det
        kom en rallende lyd, og så var det slutt. Den var dau, død, dau og
        hverken munn-til-munn-metoden eller hjertekompresjon gjorde inntrykk.
        Til slutt ga jeg opp, men da var senteret stengt, og jeg måtte ut på
        gata for å praie ei drosje. Jeg hadde åtte anrop fra Kari, men så blei
        det stille, og jeg hadde ikke allverdens lyst til å snakke med henne
        skal jeg være ærlig. Jeg håpa inderlig de holdt seg til det analytiske
        apriori....
        <br />
        <br />Klokka var nesten halv ti da drosja stoppa utafor. Jeg åpna døra
        og sneik meg inn. Det var lys på, så de var sannsynligvis der inne ett
        eller annet sted — selv om det var mystisk stille. Plutselig hørte jeg
        en lyd fra rommet til Kari. Døra stod på gløtt, og jeg satte bæreposene
        på gulvet og lista meg bort. "Trond?" hørte jeg Kari si litt prøvende.
        "Det er meg," sa jeg og skjøv døra opp. "Ikke kom inn!" skreik Kari, men
        det var for seint. Det var halvmørkt der inne, men jeg kunne se Kari stå
        i den innerste kroken med nesa helt inni veggen. "Hva driver du med?"
        spurte jeg. Hun sukka bare. Jeg slo på taklyset og oppdaga plutselig at
        hun ikke haddde på tights som jeg hadde trodd, men var naken fra livet
        og ned. Rumpa hennes var så rød at den nesten skinte i lampelyset. Midt
        i senga lå en av de digre tresleivene fra kjøkkenet. Jeg er litt kinky
        selv, men det får være grenser! Og så Kari, da.....
        <br />
        <br />"Hvor mye er klokka?" spurte hun plutselig. "To over halv," svarte
        jeg. "Å, da er jeg ferdig," sa hun og snudde seg ut av kroken mens hun
        gned seg på rumpa. Jeg bare stirra på henne: "Kan du forklare litt?" Hun
        nølte, så sukka hun og sa: "Jeg har fått ris, og så måtte jeg stå i
        skammekroken." - "Akkurat det har jeg fattta," sa jeg, "men hvordan og
        hvorfor og av hvem?" Jeg mistenkte ikke akkurat Kari for å ha hemmelige
        pervo-elskere som hun smugla inn for en kort omgang på stumpen mens jeg
        var ute og handla. "Av Trond, vel!" sa hun. "Jeg tror vi får ta en prat
        om dette," sa jeg og dro henne med inn i stua.
        <br />
        <br />Du får litt Donald-følelse når du skal snakke alvor med folk som
        er nakne fra livet og ned, men det passa egentlig godt denne gangen.
        "Helt fra starten!" sa jeg. "Det er ikke så mye å fortelle," sa Kari.
        "Trond ble litt forbausa da det bare var meg her for han hadde jo trodd
        det var et ordentlig vorspiel, men vi snakka litt ex.phil., og det gikk
        jo greit. Men så spurte han om hvorfor vi hadde løyet om karakterene, og
        da ble jeg skikkelig forvirra for jeg hadde jo lovet deg å ikke fortelle
        hvordan det var. Og så ble han skikkelig sur og lurte på om vi pleide å
        lokke folk i feller på denne måten, og hvor i all verden du var, og om
        det var meningen at jeg skulle ha ham for meg selv. Det var da jeg
        ringte til deg åtte ganger, men du tok jo ikke telefonen, og da ble han
        enda mer mistenksom. Men så slo han om og begynte å snakkke om at jeg
        var den beste studentene han noen gang haddde hatt, og at han følte at
        han endelig hadde truffet en som virkelig hadde forstått seg på
        dygdsetikk, og...... og så sa han hvor skuffa han var over å treffe
        akkurat meg på denne måten!"
        <br />
        <br />Her var det like før hun begynte å tute litt, så jeg følte jeg
        måtte styre henne tilbake til historien: "Jamen, hvorfor skyldte du ikke
        bare på meg? Det er jo jeg som har rigga istand dette her!" - "Jeg kan
        jo ikke det," svarte Kari litt småfortørna, "husker du ikke hva Platon
        sa om lojalitet, vennskap og sannhet, og om...." - "Jeg blåser i
        Platon!" skrek jeg. "Ja, men det gjør ikke Trond," sa Kari, "og i
        tillegg sier Aristoteles......" Jeg grep henne om håndleddene, stirra
        henne rett inn i øya og sa: "Stopp! Jeg vil ikke høre om Aristoteles,
        jeg vil vite hva som skjedde!" - "Vel, vi fortsatte å prate, og jeg
        vikla meg mer og mer inn i ting fordi jeg ikke ville skylde på deg, og
        fordi jeg var så forvirra, og han så bare mer og mer sinna ut, og så
        prøvde jeg å ringe til deg en gang til, men du svarte ikke, og til
        slutt......" - "Hva da til slutt?" - "Til slutt? Jo, til slutt sa han
        bare helt iskaldt: `Du skulle hatt en omgang ris på blanke
        messingen!'" - "Og hva sa du da?" - "Jeg prøvde å spøke litt da, og
        spurte om han hadde det fra Kant eller Spinoza, men han fortsatte bare å
        se helt kaldt på meg — og da følte jeg faktisk at jeg fortjente ris!"
        Jeg bare stirra på henne. Hun har aldri vært helt god, men dette.....
        <br />
        <br />"Hva så?" sa jeg. "Jo, det var da jeg kom til å tenke på det
        kategoriske imperativ, så jeg reiste meg opp..." - "Du reiste deg opp på
        grunn av det kategoriske imperativ?" - "La meg fortelle, da! Jeg reiste
        meg opp, og så kneppet jeg opp buksa og dro den ned på knærne, og så la
        jeg meg over fanget til Trond,...." - "Og så ga han deg ris?" - "Nei, så
        dro han ned trusene og ga meg ris!" Jeg grøsset litt — når hun får av
        seg de slacke jeansene, har Kari ei rumpe som kan gjøre selv meg halvt
        lesbisk, og jeg lurte på hva Trond hadde tenkt der han satt og stirra
        ned på den. Plutselig følte jeg at dette var en kamp jeg kunne tape —
        det hjalp kanskje ikke med markedets beste concealer mot ei som conceala
        så lite!
        <br />
        <br />"Det gjorde skikkelig vondt," fortsatte Kari, "men det var litt
        godt også, for jeg følte at den dårlige samvittigheten rant av meg. Så
        stoppa han opp og spurte om det var nok, men da sa jeg at jeg ville ha
        litt mer og på ordentlig!" Jeg bare stirra på henne. "Så da gikk han på
        kjøkkenet og henta tresleiven, og så fikk jeg skikkelig ris!" - "Grein
        du ikke?" spurte jeg, det hørtes teit ut, men det var det eneste jeg
        fant på. "Jo, for det var skikkelig vondt!" sa Kari med et drømmende
        smil. "Det ser ut som du likte det?" utbrøt jeg. "Selv om det var mest
        vondt," svarte Kari, "var det godt også. Og det etterpå, da han hadde
        tilgitt meg, var bare deilig." - "Har du ligget med ham?" skrek jeg.
        "Jeg måtte jo det," sa hun. "Måtte?" - "Ja, han var jo så lei seg og
        lurte på om han hadde skada meg. Han så skikkelig pjusk ut — og så søt!
        — så jeg kunne jo bare ikke la være. Pascal sier...." - "Pascal er er
        konditori!" brølte jeg og plutselig gikk det opp for meg at jeg
        alt hadde tapt — tapt for ei som heller brukte penga sine på norsk
        samtidslitteratur enn på en skikkelig eyeliner! Ingen skjønner hva slikt
        gjør med selvtilliten til ei ordentlig jente..... Det er den jævla
        bilens skyld; hadde Trond bare fått sett meg i den outfit'en jeg kjøpte
        på senteret, hadde dette aldri skjedd!
        <br />
        <br />Plutselig kom jeg til å tenke på noe: "Hvor er Trond nå?" - "Han
        hadde en avtale." - "Han riser deg og ligger med deg, og så stikker han
        av til en eller annen tilfeldig avtale??" - "Han ville egentlig ikke,
        men ifølge Augustin....." - "Greit!" avbrøt, "helt greit det der!" -
        "Men han kommer og henter meg etterpå, da." - "Henter deg?" - "Ja, vi
        tenkte jeg kunne overnatte hos ham, så slipper du å......" - "Men hva
        med maten?" utbrøt jeg og pekte på bæreposene som fortsatt stod borte
        ved døra, "Jeg har mat til seksten personer oppi der!" - "Så fint!" sa
        Kari, "Jeg kan ta med meg det meste for vi tenkte vi skulle ha fredelig
        og langsom frokost i senga i morgen." Det stakk i meg: "Det er
        forelesning kvart over ni!" - "Det driter jeg i," sa Kari, "det er
        viktigere ting i livet — er det ikke det du pleier å si?"
        <br />
        <br />—————————————
        <br />
        <br />Jeg ringte Kenneth. Han er grei sånn, han spør ikke hvor du kommer
        fra og hvor du skal hen så lenge du er hos ham der og da. Kanskje er det
        best at det gikk som det gikk — de er så forelska, og når de tror jeg
        ikke hører, smekker det godt på Karis rom. Snart flytter hun ut, og jeg
        må se meg om etter en annen, men det blir ikke Kenneth. Jeg må jo smile
        litt av dem, óg — det er som en kontaktannonse fra Helvete: "Dydsmønster
        søker dygdsmonster".
        <br />
        <br />Men han ex.phil.-læreren jeg har dette semesteret, er enda søtere:
        Come on, Arild! Kanskje vi kan ha en liten firkant, sånn a posteriori?
      </div>
      <div class="marginalright"></div>
    </div>
    <div class="flex-next-prev">
      <p>
        <a class="story" href="/ber0470.html">Nyare</a
        ><a class="story" href="/ber0468.html">Äldre</a>
      </p>
    </div>
    <div class="flex-footer">
      <p class="footer">smisksidan@hotmail.com</p>
    </div>
  </body>
</html>
